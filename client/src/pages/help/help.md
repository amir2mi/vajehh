# راهنمای استفاده از واژه

واژه ابزاری برای جستجو واژهاست، زمان نوشتن پیش می‌آید که به دنبال واژه‌ای جایگزین باشید اما با جستجو به خاطرتان نیاید یا اینکه می‌خواهید بیتی شعر مرتبط با نوشته‌تان پیدا کنید، اینجاست که با واژه می‌توانید به سادگی در میان فرهنگ‌ها و منابع معتبر فارسی جستجو کنید.  
نتایج جستجو با توجه به منبع جستجو می‌تواند کاربرد مخصوص به خودش را داشته باشد،
برای نمونه با استفاده از فرهنگ طیفی می‌توانید تمامی واژگان مرتبط در طیف واژه موردنظر را پیدا کنید، به این ترتیب با جستجوی «شجاعت» به «عملیات انتحاری» می‌رسید!

## شروع جستجو

برای شروع جستجو به بخش جستجو بروید، در این بخش می‌توانید واژه یا واژگان موردنظر را بنویسید،‌ جستجو بصورت خودکار پس از یک ثانیه انجام می‌شود یا اینکه به صورت دستی برروی دکمه جستجو کلیک کنید، روش دیگر فشردن کلید <kbd>Enter</kbd> است.

> برای جستجو چندین واژه مرتبط به همدیگر می‌توانید آنها را با **&** یا **+** یا **،** (ویرگول) یا **,** (کاما) جدا کنید.  
> با تعریف واژگان متعدد نتایج بیشتری پیدا می‌شود، الویت نیز با نتیجه‌ای است که تمامی واژگان تعریف شده را داشته باشد.

## تنظیمات جستجو

پس از قسمت جستجو در سمت چپ بخش‌هایی برای تنظیمات جستجو وجود دارد، در سمت راست نیز متن راهنما و پیشنهادات املائی نمایش داده می‌شود.

### منابع جستجو

شما می‌توانید منابع جستجو را تغییر دهید، منابع جستجو در زیر لیست شده‌اند:

- املائی:‌ واژگان جایگزین و اشتباهات املائی اصلاح شده را پیشنهاد می‌دهد.
- مترادف: این فرهنگ نوشته فرج‌الله خداپرستی، مترادف و متضاد واژگان مختلف را ارائه می‌کند.
- سره: با این واژه‌نامه می‌توانید معادل سره واژگان بیگانه را پیدا کنید برای نمونه کماندو > تکاور
- طیفی: فرهنگ طیفی واژگانی را که به هر نوعی با هم در ارتباط هستند گرد آورده است.
- فرهنگستان: به سادگی معادل اصطلاحات و واژگان بیگانه را پیدا می‌کند.
- گنجور: با جستجو در کاملترین مرجع اشعار فارسی، می‌توانید بیت‌هایی مرتبط با نوشته خود دریابید.

### تنظیمات عمومی

با تغییر تنظیمات عمومی می‌توانید واژه را مطابق میلتان شخصی‌سازی کنید:

- تغییر تعداد ستون‌ها: با تغییر تعداد ستون‌ها می‌توانید بیشترین تعداد ستون‌ها را در نتایج جستجو مشخص کنید.
- تنظیمات جستجو: جستجو باب میل شما
  - می‌توانید جستجوی خودکار را غیرفعال کنید، به صورت پیشفرض پس از وارد کردن متن جستجو با یک ثانیه تاخیر جستجو به صورت خودکار انجام می‌شود.
  - جستجو واژگان مرتبط را که گاهی شامل نتایج نامربوط است را فعال یا غیرفعال کنید.
- علامت‌گذاری: با فعال کردن این ویژگی متن جستجو شده در نتایج علامت‌گذاری می‌شود، به همین ترتیب می‌توانید رنگ علامت‌گذاری را تغییر دهید.

## نتایج جستجو

پس از بخش‌های ذکرشده نتایج جستجو قرار گرفته‌اند می‌توانید با کلیک برروی زبانه دلخواه به آن بخش بروید، تعداد نتایج نیز در زبانه نمایش داده می‌شود. با کلیک برروی زبانه می‌توانید به انتهای صفحه برگردید.

> با استفاده از دکمه‌های جلو و عقب مرورگر به واژه جستجو شده قبلی و بعدی بروید.

امیدواریم این راهنما برای معرفی مختصر ویژگی‌های واژه و نحوه کارکرد به شما کمک کرده باشد، اگر سوال یا پیشنهادی در این رابطه دارید به بخش <a href="/support">پشتیبانی</a> مراجعه کنید.
